<!doctype html>

<html lang="ur" dir="rtl">

<head>
    <meta charset="utf-8">
    <title>خمسہ: تضمین بر غزل بہادر شاہ ظفر - کُلیاتِ غالبؔ</title>
    <meta name="viewport" content="width=device-width,initial-scale=1.0">
    <link rel="stylesheet" type="text/css" href="/ghalib/assets/style.css">
</head>

<body>
    <header role="banner">
        <a href="/ghalib/دیوان/مثنوی/پتنگ-کاغذی.html" class="prev-in-header"><svg width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="5" y1="12" x2="19" y2="12"></line><polyline points="12 5 19 12 12 19"></polyline></svg></a>
        <a href="/ghalib/دیوان/مرثیہ.html" class="next-in-header"><svg width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="19" y1="12" x2="5" y2="12"></line><polyline points="12 19 5 12 12 5"></polyline></svg></a>
        <a class="toc-trigger" href="/ghalib/فہرست.html">
            <svg width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="16" x2="3" y1="6" y2="6"></line><line x1="16" x2="3" y1="12" y2="12"></line><line x1="16" x2="3" y1="18" y2="18"></line><line x1="21" x2="20.99" y1="6" y2="6"></line><line x1="21" x2="20.99" y1="12" y2="12"></line><line x1="21" x2="20.99" y1="18" y2="18"></line></svg>
        </a>
        <div class="search-trigger">
            <svg width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><circle cx="11" cy="11" r="8"></circle><line x1="21" y1="21" x2="16.65" y2="16.65"></line></svg>
        </div>
        <a class="main-head" href="/ghalib/index.html">کُلّیاتِ غالبؔ</a>
    </header>

    <main>
        <ul class="breadcrumbs"><li><a href="/ghalib/دیوان/index.html">دیوانِ غالبؔ</a></li><li><a href="/ghalib/دیوان/خمسہ.html">خمسہ: تضمین بر غزل بہادر شاہ ظفر</a></li></ul>

        <article class="content">
            <h1>خمسہ: تضمین بر غزل بہادر شاہ ظفر</h1><div class="poetry mukhammas"><p class="stanza"><span class="line">گھستے گھستے پاؤں کی زنجیر آدھی رہ گئی</span><br/><span class="line">مر گئے پر قبر کی تعمیر آدھی رہ گئی</span><br/><span class="line">سب ہی پڑھتا کاش، کیوں تکبیر آدھی رہ گئی</span><br/><span class="line">”کھنچ کے، قاتل! جب تری شمشیر آدھی رہ گئی</span><br/><span class="line">غم سے جانِ عاشقِ دل گیر آدھی رہ گئی“</span></p><p class="stanza"><span class="line">بیٹھ رہتا لے کے چشمِ پُر نم اس کے رو برو</span><br/><span class="line">کیوں کہا تو نے کہ کہہ دل کا غم اس کے رو برو</span><br/><span class="line">بات کرنے میں نکلتا ہے دم اس کے رو برو</span><br/><span class="line">”کہہ سکے ساری حقیقت کب ہم اس کے رو برو</span><br/><span class="line">ہم نشیں! آدھی ہوئی تقریر، آدھی رہ گئی“</span></p><p class="stanza"><span class="line">تو نے دیکھا! مجھ پہ کیسی بن گئی، اے راز دار!</span><br/><span class="line">خواب و بیداری پہ کب ہے آدمی کو اختیار</span><br/><span class="line">مثلِ زخم آنکھوں کو سی دیتا، جو ہوتا ہوشیار</span><br/><span class="line">”کھینچتا تھا رات کو میں خواب میں تصویرِ یار</span><br/><span class="line">جاگ اٹھا جو، کھینچنی تصویر آدھی رہ گئی“</span></p><p class="stanza"><span class="line">غم نے جب گھیرا، تو چاہا ہم نے یوں، اے دل نواز!</span><br/><span class="line">مستیٔ چشمِ سیہ سے چل کے ہوویں چارہ ساز</span><br/><span class="line">توُ صدائے پا سے جاگا تھا، جو محوِ خوابِ ناز</span><br/><span class="line">”دیکھتے ہی اے ستم گر! تیری چشمِ نیم باز</span><br/><span class="line">کی تھی پوری ہم نے جو تدبیر، آدھی رہ گئی“</span></p><p class="stanza"><span class="line">اس بتِ مغرور کو کیا ہو کسی پر التفات</span><br/><span class="line">جس کے حسنِ روز افزوں کی یہ اک ادنیٰ ہے بات</span><br/><span class="line">ماہِ نو نکلے پہ گزری ہوں گی راتیں پان سات</span><br/><span class="line">”اس رُخِ روشن کے آگے ماہِ یک ہفتہ کی رات</span><br/><span class="line">تابشِ خورشیدِ پُر تنویر آدھی رہ گئی“</span></p><p class="stanza"><span class="line">تا مجھے پہنچائے کاہش، بختِ بد ہے گھات میں</span><br/><span class="line">ہاں فراوانی! اگر کچھ ہے، تو ہے آفات میں</span><br/><span class="line">جُز غمِ داغ و الم، گھاٹا ہے ہر اک بات میں</span><br/><span class="line">”کم نصیبی اس کو کہتے ہیں کہ میرے ہات میں</span><br/><span class="line">آتے ہی خاصیّتِ اکسیر آدھی رہ گئی“</span></p><p class="stanza"><span class="line">سب سے یہ گوشہ کنارے ہے، گلے لگ جا مِرے</span><br/><span class="line">آدمی کو کیا پکارے ہے، گلے لگ جا مِرے</span><br/><span class="line">سر سے گر چادر اتارے ہے، گلے لگ جا مِرے</span><br/><span class="line">”مانگ کیا بیٹھا سنوارے ہے، گلے لگ جا مِرے</span><br/><span class="line">وصل کی شب، اے بتِ بے پیر آدھی رہ گئی“</span></p><p class="stanza"><span class="line">میں یہ کیا جانوں کہ وہ کس واسطے ہوں پھِر گئے</span><br/><span class="line">پھر نصیب اپنا، انھیں جاتے سنا، جوں پھِر گئے</span><br/><span class="line">دیکھنا قسمت وہ آئے اور پھر یوں پھِر گئے</span><br/><span class="line">”آ کے آدھی دور، میرے گھر سے وہ کیوں پھِر گئے</span><br/><span class="line">کیا کشش میں دل کی اب تاثیر آدھی رہ گئی“</span></p><p class="stanza"><span class="line">ناگہاں یاد آگئی ہے مجھ کو، یا رب! کب کی بات</span><br/><span class="line">کچھ نہیں کہتا کسی سے، سن رہا ہوں سب کی بات</span><br/><span class="line">کس لیے تجھ سے چھپاؤں، ہاں! وہ پرسوں شب کی بات</span><br/><span class="line">”نامہ بر جلدی میں تیری وہ جو تھی مطلب کی بات</span><br/><span class="line">خط میں آدھی ہو سکی، تحریر آدھی رہ گئی“</span></p><p class="stanza"><span class="line">ہو تجلّی برق کی صورت میں، ہے یہ بھی غضب</span><br/><span class="line">پانچ چھ گھنٹے تو ہوتی فرصتِ عیش و طرب</span><br/><span class="line">شام سے آتے تو کیا اچھی گزرتی رات سب</span><br/><span class="line">”پاس میرے وہ جو آئے بھی، تو بعد از نصف شب</span><br/><span class="line">نکلی آدھی حسرت، اے تقدیر! آدھی رہ گئی“</span></p><p class="stanza"><span class="line">تم جو فرماتے ہو، دیکھ اے غالبِؔ آشفتہ سر</span><br/><span class="line">ہم نہ تجھ کو منع کرتے تھے، گیا کیوں اُس کے گھر؟</span><br/><span class="line">جان کی پاؤں اماں، باتیں یہ سب سچ ہیں مگر</span><br/><span class="line">”دل نے کی ساری خرابی، لے گیا مجھ کو ظفرؔ</span><br/><span class="line">واں کے جانے میں مِری توقیر آدھی رہ گئی“</span></p></div>
        </article>


    </main>

    <nav aria-label="اگلا اور پچھلا صفحہ"><ul class="pages-nav"><li class="prev"><a href="/ghalib/دیوان/مثنوی/پتنگ-کاغذی.html"><svg width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="5" y1="12" x2="19" y2="12"></line><polyline points="12 5 19 12 12 19"></polyline></svg>
<span>پتنگِ کاغذی</span></a></li>
<li class="next"><a href="/ghalib/دیوان/مرثیہ.html"><span>مرثیہ</span>
<svg width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><line x1="19" y1="12" x2="5" y2="12"></line><polyline points="12 19 5 12 12 5"></polyline></svg></a></li></ul></nav>

</body>

</html>