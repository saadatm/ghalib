#lang pollen

◊(define-meta title "وضعِ نیرنگیٔ آفاق نے مارا ہم کو")

◊غزل{
وضعِ نیرنگیٔ آفاق نے مارا ہم کو
ہوگئے سب ستم و جَور گوارا ہم کو

دشتِ وحشت میں نہ پایا کسی صورت سے سراغ
گردِ جولانِ جنوں تک نے پکارا ہم کو

عجز ہی اصل میں تھا حاملِ صد رنگِ عروج
ذوقِ پستیٔ مصیبت نے ابھارا ہم کو

ضعف مشغول ہے بے کار بہ سعیٔ بیجا
کر چکا جوشِ جنوں اب تو اشارہ ہم کو

صورِ محشر کی صدا میں ہے افسونِ امّید
خواہشِ زیست ہوئی آج دوبارا ہم کو

تختۂ گور سفینے کے مماثل ہے اسدؔ
بحرِ غم کا نظر آتا ہے کنارا ہم کو

}
