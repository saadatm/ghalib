#lang pollen

◊(define-meta title "بہ مہرِ نامہ جو بوسہ گلِ پیام رہا")

◊غزل{
بہ مہرِ نامہ جو بوسہ گلِ پیام رہا
ہمارا کام ہوا اور تمھارا نام رہا

ہوا نہ مجھ سے بجز درد حاصلِ صیاد
بسانِ اشک، گرفتارِ چشمِ دام رہا

دل و جگر تف فرقت سے جل کے خاک ہوئے
ولے ہنوز خیالِ وصال خام رہا

شکستِ رنگ کی لائی سحر شبِ سنبل
پہ زلفِ یار کا افسانہ نا تمام رہا

دہانِ تنگ مجھے کس کا یاد آیا تھا
کہ شب خیال میں بوسوں کا ازدحام رہا

نہ پوچھ حال شب و روزِ ہجر کا غالبؔ
خیالِ زلف و رخِ دوست صبح و شام رہا

}
