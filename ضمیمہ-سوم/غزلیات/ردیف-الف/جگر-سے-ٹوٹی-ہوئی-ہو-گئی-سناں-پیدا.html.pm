#lang pollen

◊(define-meta title "جگر سے ٹوٹی ہوئی ہو گئی سناں پیدا")

◊شاعری{
جگر سے ٹوٹی ہوئی ہو گئی سناں پیدا
دہانِ زخم میں آخر ہوئی زباں پیدا

بسانِ سبزہ رگِ خواب ہے زباں ایجاد
کرے ہے خامشی احوالِ بے خوداں پیدا

صفا و شوخی و اندازِ حسن پا بہ رکاب
خط سیاہ سے ہے، گردِ کارواں پیدا

نہیں ہے آہ کو ایمائے تیرہ بالیدن
وگرنہ ہے خمِ تسلیم سے کماں پیدا

نصیبِ تیرہ، بلا گردش آفریں ہے، اسدؔ
زمیں سے ہوتے ہیں، صد دامن آسماں پیدا

}