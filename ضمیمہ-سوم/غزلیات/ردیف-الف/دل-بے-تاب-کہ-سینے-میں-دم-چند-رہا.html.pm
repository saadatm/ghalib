#lang pollen

◊(define-meta title "دلِ بے تاب کہ سینے میں دمِ چند رہا")

◊شاعری{
دلِ بے تاب کہ سینے میں دمِ چند رہا
بہ دمِ چند، گرفتارِ غمِ چند رہا

زندگی کے ہوئے ناگہ نفس چند تمام
کوچۂ یار جو مجھ سے قدمِ چند رہا

لکھ سکا نہ میں اسے شکوہ پیماں شکنی
لا جرم، توڑ کے، عاجز، قلم چند رہا

الفتِ زر ہمہ نقصان ہے، کہ آخر قارون
زیر بارِ غمِ دام و درم چند رہا

عمر بھر ہوش نہ یک جا ہوئے میرے کہ، اسدؔ
میں پرستندہ روئے صنم چند رہا

}