#lang pollen

◊(define-meta title "شیشۂ آتشیں، رخِ پُر نور")

◊شاعری{
شیشۂ آتشیں، رخِ پُر نور
عرق از خط چکیدہ، روغنِ مور

بس کہ ہوں بعدِ مرگ بھی نگراں
مردمک سے ہے خال بر لبِ گور

بار لاتی ہے دانہ ہائے سرشک
مژہ ہے ریشۂ رزِ انگور

ظلم کرنا گدائے عاشق پر
نہیں شاہانِ حُسن کا دستور

دوستو، مجھ ستم رسیدہ سے
دشمنی ہے، وصال کا مذکور

زندگانی پہ اعتماد غلط
ہے کہاں قیصرؔ اور کہاں فغفورؔ؟

کیجے، جوں اشک اور قطرہ زنی
اے اسدؔ، ہے ہنوز دلی دور

}