#lang pollen

◊(define-meta title "ہر عضو، غم سے ہے شکن آسا شکستہ دل")

◊غزل{
ہر عضو، غم سے ہے شکن آسا شکستہ دل
جوں زلفِ یار، ہوں میں سراپا شکستہ دل

ہے سر نوشت میں رقمِ وا شکستگی
ہوں، جوں خطِ شکستہ، بہر جا شکستہ دل

امواج کی جو یہ شکنیں آشکار ہیں
ہے چشمِ اشک ریز سے، دریا، شکستہ دل

نا سازئ نصیب و درشتئ غم سے ہے
امید و نا امید و تمنا شکستہ دل

ہے سنگِ ظلمِ چرخ سے مے خانے میں، اسدؔ
صہبا فتادہ خاطر و مینا شکستہ دل

}