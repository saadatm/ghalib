#lang pollen

◊(define-meta title "بس کہ مے پیتے ہیں اربابِ فنا پوشیدہ")

◊غزل{
بس کہ مے پیتے ہیں اربابِ فنا پوشیدہ
خطِ پیمانۂ مے، ہے نفسِ دزدیدہ

بہ غرورِ طرحِ قامت و رعنائئ سرو
طوق ہے گردنِ قمری میں رگِ بالیدہ

کی ہے وا اہلِ جہاں نے بہ گلستانِ جہاں
چشمِ غفلت نظرِ شبنمِ خور نادیدہ

اے دریغا! کہ نہیں طبعِ نزاکت ساماں
ورنہ کانٹے میں تُلے ہے سخنِ سنجیدہ

یاس آئینۂ پیدائئ استغنا ہے
نا امیدی ہے پرستارِ دلِ رنجیدہ

واسطے فکرِ مضامینِ متیں کے، غالبؔ
چاہیے خاطرِ جمع و دلِ آرامیدہ

}
