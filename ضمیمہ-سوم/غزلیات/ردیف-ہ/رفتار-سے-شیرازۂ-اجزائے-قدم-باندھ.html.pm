#lang pollen

◊(define-meta title "رفتار سے شیرازۂ اجزائے قدم باندھ")

◊غزل{
رفتار سے شیرازۂ اجزائے قدم باندھ
اے آبلے! محمل پئے صحرائے عدم باندھ

بے کارئ تسلیم، بہر رنگ چمن ہے
گر خاک ہو، گلدستۂ صد نقشِ قدم باندھ

اے جادے بہ سر رشتۂ یک ریشہ دویدن
شیرازۂ صد آبلہ جوں سبحہ بہم باندھ

حیرت، حدِ اقلیمِ تمنائے پری ہے
آئینے پہ آئینِ گلستانِ ارم باندھ

پامردِ یک انداز نہیں، قامتِ ہستی
طاقت اگر اعجاز کرے، تہمتِ خم باندھ

دیباچۂ وحشت ہے، اسدؔ، شکوۂ خوباں
خوں کر دلِ اندیشہ و مضمونِ ستم باندھ

}