#lang pollen

◊(define-meta title "دلا، عبث ہے تمنائے خاطر افروزی")

◊شاعری{
دلا، عبث ہے تمنائے خاطر افروزی
کہ بوسۂ لبِ شیریں ہے اور گلو سوزی

طلسمِ آئینہ زانوئے فکر ہے، غافل
ہنوز حسن کو ہے، سعئ جلوہ اندوزی

ہوئی ہے سوزشِ دل، بس کہ داغِ بے اثری
اُگی ہے دودِ جگر سے شبِ سیہ روزی

بہ پَر فشانئ پروانۂ چراغِ مزار!
کہ بعدِ مرگ بھی ہے لذتِ جگر سوزی

تپش تو کیا، نہ ہوئی مشقِ پر فشانی بھی
رہا میں ضعف سے شرمندۂ نو آموزی

اسدؔ! ہمیشہ پئے کفشِ پائے سیم تناں
شعاعِ مہر سے کرتا ہے چرخ زر دوزی

}