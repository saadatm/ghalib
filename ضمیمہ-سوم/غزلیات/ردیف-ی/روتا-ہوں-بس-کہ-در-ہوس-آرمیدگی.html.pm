#lang pollen

◊(define-meta title "روتا ہوں بس کہ در ہوسِ آرمیدگی")

◊غزل{
روتا ہوں بس کہ در ہوسِ آرمیدگی
جوں گوہر، اشک کو ہے فرامش چکیدگی

بر خاک اوفتادگئ کشتگانِ عشق
ہے سجدہ سپاسِ بمنزل رسیدگی

انسان نیاز مندِ ازل ہے کہ جوں کماں
مطلب ہے ربط سے رگ و پے کی خمیدگی

ہے بسملِ ادائے چمن عارضاں، بہار
گلشن کو رنگِ گل سے ہے در خوں تپیدگی

دیکھا نہیں ہے ہم نے بہ عشقِ بتاں، اسدؔ
غیر از شکستہ حالی و حسرت کشیدگی

}
