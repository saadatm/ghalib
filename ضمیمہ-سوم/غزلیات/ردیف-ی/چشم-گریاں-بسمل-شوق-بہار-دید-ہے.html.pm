#lang pollen

◊(define-meta title "چشمِ گریاں، بسملِ شوقِ بہارِ دید ہے")

◊غزل{
چشمِ گریاں، بسملِ شوقِ بہارِ دید ہے
اشک ریزی، عرضِ بال افشانئ امید ہے

دامنِ گردوں میں رہ جاتا ہے ہنگامِ وداع
گوہرِ شب تاب، اشکِ دیدۂ خرشید ہے

رتبۂ تسلیمِ خلت مشرباں، عالی سمجھ
چشمِ قربانی، گلِ شاخِ ہلالِ عید ہے

کچھ نہیں حاصل تعلق میں بغیر از کشمکش
اے خوشا! رندے کہ مرغِ گلشنِ تجرید ہے

کثرتِ اندوہ سے حیران و مضطر ہے اسدؔ
یا علی، وقتِ عنایات و دمِ تائید ہے

}
