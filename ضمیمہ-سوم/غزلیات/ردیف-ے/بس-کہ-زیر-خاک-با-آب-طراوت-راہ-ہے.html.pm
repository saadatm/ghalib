#lang pollen

◊(define-meta title "بس کہ زیرِ خاک با آبِ طراوت راہ ہے")

◊شاعری{
بس کہ زیرِ خاک با آبِ طراوت راہ ہے
ریشے سے ہر تخم کا دَلْو، اندرونِ چاہ ہے

عکسِ گل ہائے سمن سے چشمہ ہائے باغ میں
فلسِ ماہی آئینہ پردازِ داغِ ماہ ہے

واں سے ہے تکلیفِ عرضِ بے دماغی ہائے دل
یاں صریرِ خامہ، مجھ کو نالۂ جانکاہ ہے

حسن و رعنائی میں وہمِ صد سر و گردن ہے فرق
سرو کے قامت پہ، گل، یک دامنِ کوتاہ ہے

رشک ہے آسائشِ اربابِ غفلت پر، اسدؔ
پیچ تابِ دل، نصیبِ خاطرِ آگاہ ہے

}