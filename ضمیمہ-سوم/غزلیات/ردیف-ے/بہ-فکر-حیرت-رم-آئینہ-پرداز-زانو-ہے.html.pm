#lang pollen

◊(define-meta title "بہ فکرِ حیرتِ رم، آئینہ پرداز زانو ہے")

◊غزل{
بہ فکرِ حیرتِ رم، آئینہ پرداز زانو ہے
کہ مشکِ نافہ تمثالِ سوادِ چشمِ آہو ہے

ترحّم میں ستم کوشوں کے ہے، سامانِ خونریزی
سرشکِ چشمِ یار، آبِ دمِ شمشیرِ ابرو ہے

کرے ہے دست فرسودِ ہوس، وہمِ توانائی
پرِ افشاندہ در کنجِ قفس، تعویذِ بازو ہے

ہوا چرخِ خمیدہ، ناتواں بارِ علائق سے
کہ ظاہر، پنجۂ خرشید، دستِ زیرِ پہلو ہے

اسدؔ، تا کے طبیعت طاقتِ ضبطِ الم لاوے؟
فغانِ دل بہ پہلو، نالۂ بیمارِ بد خو ہے

}