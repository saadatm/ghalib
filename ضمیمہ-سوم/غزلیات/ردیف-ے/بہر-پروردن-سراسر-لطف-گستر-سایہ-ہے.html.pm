#lang pollen

◊(define-meta title "بہرِ پروردن سراسر لطف گستر، سایہ، ہے")

◊غزل{
بہرِ پروردن سراسر لطف گستر، سایہ، ہے
پنجۂ مژگاں، بہ طفلِ اشک دستِ دایہ ہے

فصلِ گل میں، دیدۂ خونیں نگاہانِ جنوں
دولتِ نظّارۂ گل سے شفق سرمایہ ہے

شورشِ باطن سے یاں تک مجھ کو غفلت ہے، کہ آہ!
شیونِ دل، یک سرودِ خانۂ ہمسایہ ہے

کیوں نہ تیغِ یار کو مشاطۂ الفت کہوں؟
زخم، مثلِ گل، سراپا کا مرے پیرایہ ہے

اے اسدؔ! آباد ہے مجھ سے جہانِ شاعری
خامہ میرا تختِ سلطانِ سخن کا پایہ ہے

}