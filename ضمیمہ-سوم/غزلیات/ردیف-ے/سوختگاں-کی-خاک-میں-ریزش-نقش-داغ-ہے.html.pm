#lang pollen

◊(define-meta title "سوختگاں کی خاک میں ریزشِ نقشِ داغ ہے")

◊غزل{
سوختگاں کی خاک میں ریزشِ نقشِ داغ ہے
آئینۂ نشانِ حال مثلِ گلِ چراغ ہے

لطفِ خمارِ مے کو ہے در دلِ ہمدگر اثر
پنبۂ شیشۂ شراب، کف بہ لبِ ایاغ ہے

مفتِ صفائے طبع ہے، جلوۂ نازِ سوختن
داغِ دلِ سیہ دلاں، مردمِ چشمِ زاغ ہے

رنجشِ یارِ مہرباں، عیش و طرب کا ہے نشاں
دل سے اُٹھے ہے جو غبار گردِ سوادِ باغ ہے

شعر کی فکر کو، اسدؔ، چاہیے ہے دل و دماغ
وائے! کہ یہ فسردہ دل، بیدل و بے دماغ ہے

}